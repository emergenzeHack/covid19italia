---
layout: page
title: Note Legali e Privacy Policy
permalink: /legal/
---

## Note Legali
Covid19Italia è un progetto promosso da ActionAid International Italia Onlus (di seguito “ACTIONAID”) realizzato da un team di volontari e supportato da staff e volontari di ActionAid. Covid19Italia non costituisce testata giornalistica e non è un prodotto editoriale, non ha carattere periodico ed è aggiornato in base alle scelte totalmente discrezionali dello staff, al fine di supportare la gestione dell’emergenza causata dalla pandemia Covid-19 in Italia nel 2020.
Premessa
ActionAid è consapevole dell’importanza della salvaguardia dei dati personali e attenta ai diritti delle persone e, poiché Internet è uno strumento potenzialmente rischioso per la circolazione dei dati personali, ha voluto impegnarsi seriamente nel rispettare regole di condotta – in linea con il Regolamento Europeo 679/2016 del Parlamento europeo e del Consiglio, del 27 aprile 2016, relativo alla protezione delle persone fisiche con riguardo al trattamento dei dati personali, nonché alla libera circolazione di tali dati (di seguito “GDPR”) – che garantiscano una sicura, controllata e riservata navigazione nella rete.

## Copyright
Fatta eccezione per i materiali inviati dagli utenti, i contenuti del sito – codice di script, grafica, testi, tabelle, immagini, video, e ogni altra informazione disponibile in qualunque forma – sono protetti ai sensi della normativa in materia di diritto d’autore (Legge n. 633/1941 s.m.i.). Se non diversamente indicato, è garantito il permesso di copiare e distribuire i contenuti pubblicati da Covid19Italia secondo le condizioni della licenza CC-BY 3.0 il cui testo è disponibile a questo indirizzo.
Utilizzo del sito
In nessun caso ActionAid potrà essere ritenuta responsabile dei danni di qualsivoglia natura causati direttamente o indirettamente dall’accesso al sito, dall’incapacità o impossibilità di accedervi o dall’utilizzo delle notizie in esso contenute. ActionAid non ha alcuna responsabilità per quanto riguarda i siti ai quali è possibile accedere tramite i collegamenti posti all’interno del sito Covid19Italia; in particolare, ActionAid non è responsabile delle informazioni ottenute dagli utenti tramite l’accesso ai siti raggiungibili mediante collegamenti ipertestuali. La pubblicazione di contenuti e commenti inviati dagli utenti avverrà solo per quelle risorse (foto, video e testimonianze) che non contengano soggetti riconoscibili - e che quindi non necessitino di liberatoria ai fini del loro utilizzo - e in ogni caso sempre previa valutazione insindacabile dello staff. L’utente, con l’invio dei contenuti allo staff (attraverso i canali social oppure via mail), concede ad ActionAid la licenza, gratuita, irrevocabile e universale a utilizzare, riprodurre, modificare, pubblicare, commentare, tradurre, distribuire, eseguire, ed esporre tali contenuti singolarmente o come parti di altri lavori in qualsiasi forma, mezzo, veicolo di comunicazione, tecnologia sia che questa sia attualmente conosciuta o sviluppata in futuro, ivi incluso il diritto di sub licenziare tali diritti a qualsiasi soggetto. L’utente, inviando qualsivoglia materiale allo staff, garantisce altresì di avere il diritto di farlo senza ledere i diritti di terzi. Lo staff che si occupa di Covid19Italia si impegna a non pubblicare contenuti e commenti offensivi, commenti che violino le leggi vigenti o contengano messaggi pubblicitari. Lo staff si impegna altresì a rimuovere con la massima sollecitudine possibile i contenuti ritenuti illeciti a proprio insindacabile giudizio, a seguito di segnalazione degli utenti o, comunque, dichiarati tali con provvedimento dell’Autorità Giudiziaria. ActionAid si riserva il diritto di modificare i contenuti del sito e delle note legali senza alcun preavviso.


## Privacy Policy – sito www.covid19italia.info
Questa Privacy Policy non riguarda altri siti, pagine o servizi online raggiungibili tramite link ipertestuali eventualmente pubblicati nel sito ma riferiti a risorse esterne al dominio di ACTIONAID. Nello specifico, si riferisce al sito dedicato alle segnalazioni connesse all’emergenza pandemica Covid-19 (www.covid19italia.info). 
Si invitano gli utenti a leggere questa Privacy Policy regolarmente poiché potrebbe subire variazioni nel tempo, anche in funzione delle integrazioni e delle modifiche legislative e regolamentari in materia di protezione dei dati personali o per nostre decisioni istituzionali o per l’aggiunta di servizi erogati attraverso il sito.
Principi-base della privacy policy di ActionAid
1.	eseguire il trattamento (art. 4, comma 2, GDPR: «qualsiasi operazione o insieme di operazioni, compiute con o senza l'ausilio di processi automatizzati e applicate a dati personali o insiemi di dati personali, come la raccolta, la registrazione, l'organizzazione, la strutturazione, la conservazione, l'adattamento o la modifica, l'estrazione, la consultazione, l'uso, la comunicazione mediante trasmissione, diffusione o qualsiasi altra forma di messa a disposizione, il raffronto o l'interconnessione, la limitazione, la cancellazione o la distruzione») dei dati personali (art. 4, comma 1, GDPR: «qualsiasi informazione riguardante una persona fisica identificata o identificabile («interessato»); si considera identificabile la persona fisica che può essere identificata, direttamente o indirettamente, con particolare riferimento a un identificativo come il nome, un numero di identificazione, dati relativi all'ubicazione, un identificativo online o a uno o più elementi caratteristici della sua identità fisica, fisiologica, genetica, psichica, economica, culturale o sociale») esclusivamente per le finalità e secondo le modalità illustrate nelle informazioni da fornire che sono presentate all’utente di volta in volta che accede ad una sezione del sito nella quale è previsto il conferimento, diretto o indiretto, di dati personali;
2.	utilizzare i dati che sono stati rilasciati spontaneamente dall’utente;
3.	utilizzare cookies tecnici per agevolare la navigazione nel sito e cookies analitici per fini statistici;
4.	trasmettere i dati a soggetti terzi (responsabili del trattamento – art. 4, comma 8, GDPR: “art. 4, comma 8, GDPR: “la persona fisica o giuridica, l'autorità pubblica, il servizio o altro organismo che tratta dati personali per conto del titolare del trattamento”) esclusivamente per fini strumentali a quanto espressamente richiesto e da noi accuratamente selezionati;
5.	comunicare i dati a soggetti terzi per attività connesse a quanto di interesse o qualora ciò sia imposto da legge, regolamento o normativa comunitaria;
6.	se del caso e previo consenso espresso (art. 4, comma 11, GDPR: “qualsiasi manifestazione di volontà libera, specifica, informata e inequivocabile dell'interessato, con la quale lo stesso manifesta il proprio assenso, mediante dichiarazione o azione positiva inequivocabile, che i dati personali che lo riguardano siano oggetto di trattamento”), comunicare i dati a soggetti terzi per loro autonomi trattamenti;
7.	rispondere alle richieste di accesso ai dati personali, rettifica o cancellazione degli stessi, alla limitazione del trattamento o del diritto di opporsi al loro trattamento. Assicurare l’esercizio del diritto alla portabilità dei dati, nonché, opporsi al trattamento dei dati per fini di comunicazioni informative sulle nostre iniziative, sui nostri progetti e richieste di contributi economici a sostegno delle nostre attività istituzionali, sondaggi e ricerche, rendere nota la possibilità di sporgere reclamo all’autorità di controllo;
8.	assicurare un corretto e lecito trattamento dei Vostri dati, salvaguardando la Vostra riservatezza, nonché applicare misure idonee di sicurezza a tutela della riservatezza, dell’integrità e della disponibilità dei dati stessi.
Finalità del trattamento dei dati e modalità del trattamento – base giuridica del trattamento – criteri di raccolta dei dati 
Finalità del trattamento dei dati
Come meglio esplicitato nelle sezioni che consentono di aderire – rilasciando i propri dati personali – ai servizi riservati agli utenti, i dati richiesti sono utilizzati per rispondere alle richieste espressamente avanzate dall'utente. In particolare, tutte le attività di raccolta – e successivo trattamento – dei dati sono finalizzate alla gestione delle segnalazioni che gli utenti avanzano attraverso il sito e per perseguire gli scopi istituzionali di ACTIONAID e, in particolare per:
1.	gestire la segnalazione in tutte le sue fasi, come espressamente richiesto dall’interessato
2.	eventuale diffusione di immagini – se conferite – per fini di divulgazione delle nostre iniziative di e per far conoscere le attività istituzionali di ACTIONAID
3.	elaborare statistiche sull’utilizzazione del servizio di segnalazione e sulle segnalazioni.

## Modalità del trattamento
1.	I dati personali sono trattati dal Titolare con modalità prevalentemente elettroniche e sono conservati all’interno del proprio archivio. Idonee misure di sicurezza sono osservate per prevenire la perdita o alterazione dei dati – anche accidentale – usi illeciti o non corretti ed accessi non autorizzati. 
2.	Le immagini potranno essere rielaborate e adattate, nonché incorporate in altri materiali di nostra disponibilità per produrre ulteriori contenuti comunicazionali.
3.	Le finalità di cui al punto 3., «Fonte e finalità del trattamento», sono perseguite con elaborazioni elettroniche che separano le informazioni che identificano l’interessato dalle restanti e consistono in report anonimi: l’abbinamento con la persona cui i dati sono riferiti non sarà più ricostruibile.

## Base giuridica del trattamento
In funzione delle finalità di trattamento di cui al capitolo «Fonte e finalità del trattamento», le basi giuridiche sono le seguenti:
1.	per le finalità di cui al punto 1., «Fonte e finalità del trattamento», la base giuridica è l’art. 6, comma 1, lettera b), GDPR poiché il trattamento dei dati personali è finalizzato a adempiere a obblighi contrattuali di cui è parte l’interessato. Nella fattispecie, per gestire il servizio di segnalazione e darne corso; 
2.	per le finalità di cui al punto 2., «Fonte e finalità del trattamento»,  la base giuridica è il legittimo interesse (art. 6, comma 1, lettera f), GDPR, considerando C47, GDPR e Opinion 09 aprile 2014, n. 6 del Working Party 29, par. III.3.1.) di ACTIONAID di diffondere materiale illustrativo sulle proprie iniziative di sostegno alla collettività, anche attraverso la costituzione di un archivio storico da usare per esporre al pubblico l’evoluzione della propria missione a favore delle persone in stato di bisogno, anche temporaneo;
3.	per le finalità di cui al punto 3., «Fonte e finalità del trattamento», la base giuridica è il legittimo interesse (art. 6, comma 1, lettera f), GDPR, considerando C47, GDPR e Opinion 09 aprile 2014, n. 6 del Working Party 29, par. III.3.1.) di ACTIONAID per valutare le caratteristiche delle segnalazioni e sul servizio al fine di migliorare, integrare o modificare la gamma di servizi messi a disposizione.

## Criteri della raccolta dei dati
La modulistica da compilare prevede sia dati che sono strettamente necessari per aderire a quanto di interesse e la cui mancata indicazione non consente di dar corso alla richiesta, sia dati di conferimento facoltativo. Pertanto, l’utente è libero di fornire i dati personali riportati nei moduli di richiesta. In questi casi di obbligatorietà di conferimento dei dati, la loro mancanza può comportare l'impossibilità di ottenere quanto richiesto. In assenza di compilazione dei restanti campi, l’interessato avrà, comunque, diritto ad avere accolta la propria adesione al servizio di segnalazione. 
La necessità di richiedere i dati quali obbligatori i dati suddetti è stata considerata nel rispetto delle prescrizioni di cui all’art. 25, GDPR («Protezione dei dati fin dalla progettazione e protezione per impostazione predefinita» – «Data Protection by design and by default»), che impongono di valutare previamente le misure tecniche e organizzative adeguate, volte ad attuare in modo efficace i principi di protezione dei dati, quali la minimizzazione, e a integrare nel trattamento le necessarie garanzie al fine di soddisfare i requisiti del GDPR e tutelare i diritti degli interessati. Inoltre, ACTIONAID ha messo in atto misure tecniche e organizzative adeguate a garantire che siano trattati, per impostazione predefinita, solo i dati personali necessari per consentire di proporre le proprie segnalazioni e di darne corso in tutte le fasi.
In ogni caso, il conferimento facoltativo o obbligatorio dei dati è indicato, normalmente con asterisco direttamente in corrispondenza del campo da compilare, nelle informazioni fornite ex art. 13, GDPR in corrispondenza di ogni sezione ove è prevista la raccolta, diretta o indiretta, di dati personali.

## Criteri usati per definire il limite della conservazione dei dati

I dati saranno mantenuti negli archivi (art. 4, comma 6, GDPR: «qualsiasi insieme strutturato di dati personali accessibili secondo criteri determinati, indipendentemente dal fatto che tale insieme sia centralizzato, decentralizzato o ripartito in modo funzionale o geografico») dedicati alla raccolta dei dati conferiti dagli utenti, secondo criteri variabili in funzione della categoria del dato, della natura del trattamento e delle finalità del trattamento medesimo. I criteri o il limite preciso di conservazione sono descritti nelle informazioni da fornire ai sensi dell’art. 13, GDPR all’atto del conferimento dei dati personali.
In linea di principio, valgono le seguenti valutazioni di ACTIONAID per stabilire il criterio di conservazione dei dati:
1.	per le finalità di cui al punto 1., «Fonte e finalità del trattamento», i dati saranno conservati per il periodo necessario all’erogazione del servizio di segnalazione espressamente richiesto
2.	per le finalità di cui al punto 2., «Fonte e finalità del trattamento», i dati sono conservati nei nostri archivi per il periodo che si ritiene congruo per diffondere al pubblico le nostre iniziative e, pertanto, fintanto che il fenomeno che s’intende rappresentare ha significato di informazione per la collettività. In caso di archivi storici, usati per divulgare l’evoluzione della nostra missione anche in sede di anniversari di fondazione della nostra associazione, la conservazione si protrarrà fintanto che tale attività – assimilabile a espressione di pensiero in tutte le sue forme e secondo quanto stabilito dalle «Regole deontologiche relative al trattamento di dati personali nell’esercizio dell’attività giornalistica» del 29 novembre 2018 – produce adeguato significato di rappresentatività dei progressi realizzati nel tempo da ACTIONAID tramite i propri progetti istituzionali 
3.	per le finalità di cui al punto 3., «Fonte e finalità del trattamento», i dati sono conservati nei nostri archivi per il periodo necessario alla loro trasformazione in forma anonima. Dopo tale periodo, i dati identificativi non sono più individuabili e non riconducono alla persona e, dunque, non più soggetti alle prescrizioni del GDPR.

## Luogo del trattamento dei dati

I trattamenti connessi ai servizi web di questo sito hanno luogo presso la sede di ACTIONAID e sono curati da personale autorizzato al trattamento. In caso di necessità, i dati personali raccolti attraverso il sito possono essere trattati dal personale di società terze che curano la manutenzione della parte tecnologica del sito (responsabile del trattamento ai sensi dell’art. 28, GDPR), presso le proprie sedi.

## Trasferimento dei dati personali verso Paesi terzi o organizzazioni internazionali

Il trattamento dei dati personali avviene su server di proprietà del titolare e/o di società terze incaricate e debitamente nominate quali responsabili del trattamento, ubicati all’interno dell’Unione Europea. Resta in ogni caso inteso che il Titolare, ove si rendesse necessario, avrà facoltà di trasferire il trattamento, ivi compresa la conservazione, in Paesi extra-UE. In questo caso il titolare assicura sin d’ora che il trasferimento dei dati avverrà in conformità alle disposizioni di legge applicabili, stipulando – se necessario – accordi che garantiscano un livello di protezione adeguato e/o adottando le clausole contrattuali standard prescritte dalla decisione 05/02/2010 della Commissione Europea (artt. 45, 46, 47 e 49, GDPR). Per quanto attiene al luogo di ubicazione del server per fini del servizio di segnalazione, la conservazione avviene presso la società GitHub, sita a San Francisco, California, Stati Uniti ed aderente al meccanismo del «Privacy Shield».

## Titolare del trattamento

ActionAid International Italia Onlus (di seguito: «ACTIONAID» o «il Titolare»), con sede in Via Alserio 22, 20159 Milano (MI) tel. 02742001– è il titolare del trattamento (art. 4, comma 7, GDPR: «la persona fisica o giuridica, l'autorità pubblica, il servizio o altro organismo che, singolarmente o insieme ad altri, determina le finalità e i mezzi del trattamento di dati personali dei dati personali»), ai sensi e per gli effetti del GDPR, poiché decide in quale modo e per quali motivi, comunicati nelle informazioni da fornire agli interessati, raccogliere e utilizzare i dati personali conferiti dall'utente, nonché con quali strumenti trattarli e quali procedure di sicurezza attivare per garantirne l’integrità, la riservatezza e la disponibilità, assoggettandosi agli obblighi e alle responsabilità previsti dall’art. 24, GDPR.

## Responsabili del trattamento e persone autorizzate al trattamento

I Vostri dati personali possono essere trattati, sia manualmente sia elettronicamente o telematicamente, sia direttamente da ACTIONAID sia da soggetti terzi che, dotati di esperienza, capacità tecniche, professionalità ed affidabilità, svolgono operazioni di trattamento per conto nostro, nel rispetto della sicurezza e della riservatezza delle informazioni e da noi costantemente controllati nel loro operato. Il responsabile del trattamento è «la persona fisica o giuridica, l'autorità pubblica, il servizio o altro organismo che tratta dati personali per conto del titolare del trattamento» (art. 4, comma 8, GDPR) ed è vincolato da ACTIONAID contrattualmente, con definizione dei limiti di operatività sui dati, dei dati che può trattare e delle categorie di interessati cui sono riferiti, della natura e della finalità del trattamento, dai limiti di conservazione dei dati, dagli obblighi e dai diritti che ACTIONAID ha nei confronti del responsabile, e con il divieto di farne uso differente rispetto all’incarico affidato. Può, se autorizzato, formalmente, in modo generale o specifico, da ACTIONAID, avvalersi di altri responsabili, che sono vincolati contrattualmente dal responsabile iniziale nominato direttamente da ACTIONAID: le violazioni commesse da tali altri responsabili ricadono sotto la responsabilità del responsabile iniziale e non di ACTIONAID.
L'elenco completo ed aggiornato dei responsabili del trattamento (e, se del caso, dei responsabili nominati dal responsabile iniziale, previa nostra autorizzazione) può essere richiesto all’indirizzo informazioni@actionaid.org (in alternativa, scrivendo a ActionAid International Italia Onlus – Via Alserio 22, 20159 Milano (MI).
I dati personali raccolti saranno resi disponibili alle persone autorizzate da ACTIONAID ai sensi dell’art. 29, GDPR che svolgono attività di trattamento indispensabili per il perseguimento delle finalità sopra indicate; le categorie delle persone autorizzate al trattamento sono, di volta in volta, precisate nelle informazioni da fornire ex art. 13, GDPR. In linea generale, si tratta delle persone preposte all’erogazione dei servizi specifici, alla gestione dei servizi informativi e di sicurezza dei dati, ai rapporti con gli utenti ed attività istituzionali.

## Ambito di comunicazione e diffusione dei dati

I dati degli utenti possono essere comunicati a soggetti terzi per finalità di vario genere. Per la precisione, nel seguito si elencano le varie casistiche che comportano la comunicazione a terzi dei dati.
1.	Per fini connessi all’erogazione del servizio cui l’utente ha aderito, i dati potrebbero essere messi a disposizione di soggetti terzi, che agiranno quali autonomi titolari del trattamento, e che erogano servizi strumentali a soddisfare la richiesta dell’utente. Tale comunicazione è ammessa, come riferito in «Base giuridica del trattamento», senza il consenso dell’interessato (art. 6, comma 1, lettera b), GDPR). 
2.	I dati devono essere comunicati a terzi, autonomi titolari del trattamento, poiché necessario per ottemperare a norme di legge o regolamenti. Tale comunicazione è ammessa senza il consenso dell’interessato (art. 6, comma 1, lettera c), GDPR).
3.	I dati potranno essere comunicati anche ad organi di controllo, forze di polizia e magistratura per far valere o difendere un proprio diritto o un diritto di un terzo in sede giudiziaria. Tale comunicazione è ammessa senza il consenso dell’interessato ai sensi dell’art. 6, comma 1, lettera f), GDPR, vale a dire in virtù del legittimo interesse del Titolare o di un terzo a salvaguardare i propri diritti e libertà fondamentali purché non prevalgano quelli dell’interessato.
4.	Non è esclusa la possibilità che i dati personali siano oggetto di diffusione: ciò può avvenire qualora il servizio cui l’utente ha aderito contempli tale trattamento: per esempio, potranno essere diffusi tramite i nostri canali social, anche in formato di immagine, qualora l’interessato intenda testimoniare la propria esperienza con ACTIONAID. Tutti questi casi di diffusione dei dati avverranno previo consenso dell’interessato o, anche senza il consenso, laddove i dati siano stati resi manifestamente pubblici dall'interessato, anche nel caso di categorie particolari di dati personali (art. 9, comma 1, lettera e, GDPR).
5.	Allo stato attuale ACTIONAID non effettua comunicazione dei dati dei propri utenti ad altre, organizzazioni o enti o società per loro autonomi trattamenti aventi fini di marketing diretto e/o profilazione.

### Social media

I dati degli utenti che aderiscono alle pagine dei social media di ACTIONAID (fans della pagina oppure iscritti a un gruppo di followers di un determinato progetto o servizio o attività istituzionale di ACTIONAID), decidono, con tale azione, di esplicitare la propria intenzione di voler seguire novità, commenti, evoluzioni di ACTIONAID. Tali utenti, successivamente al loro comportamento, possono lecitamente ricevere messaggi promozionali concernenti gli argomenti per i quali hanno manifestatamente dichiarato, in modo implicito aderendo alla pagina, di essere interessati. L’invio di comunicazioni promozionali riguardanti un determinato progetto o un’attività istituzionale in senso lato, effettuato da ACTIONAID cui fa riferimento la relativa pagina deve considerarsi lecitamente conducibile se, dal contesto e dalle modalità di funzionamento del social network, anche in funzione delle informazioni fornire spontaneamente dall’utente, può evincersi che, inequivocabilmente, l’utente ha in qualche modo espresso la propria volontà di ricevere proprio quel tipo di messaggi, con una formula comportamentale che è conclusiva di un consenso implicitamente dichiarato. Pertanto, ai sensi del provvedimento del Garante emanante linee guida in materia di attività promozionale e contrasto allo spam del 04 luglio 2013, registro dei provvedimenti n. 330, ACTIONAID potrà contattare gli aderenti attivi delle proprie pagine social al fine di inviare messaggi di carattere informativo e promozionale su iniziative, servizi, eventi e attività di raccolta di fondi per sostenere le proprie cause istituzionali.
Nel momento in cui l’utente abbandona il gruppo o smette di seguire le vicende di ACTIONAID o esercita il diritto di opposizione al trattamento dei dati per scopi promozionali, allora tale presupposto decade e, se ACTIONAID intenderà continuare a usare i dati per tali attività promozionali e istituzionali, richiederà il consenso dell’utente. 
Viceversa, i dati dei contatti dell’utente primario saranno utilizzati da ACTIONAID previa richiesta al singolo contatto di un espresso consenso adeguatamente e previamente informato, specifico per i messaggi promozionali di ACTIONAID e rilasciato in forma libera. 

## Diritti degli interessati rispetto ai dati che li riguardano

Si possono esercitare, in qualsiasi momento, all’indirizzo informazioni@actionaid.org, i diritti ex artt.15-22, GDPR nel seguito riportati:  
Diritto di accesso (articolo 15, GDPR)
La persona ha il diritto di richiedere se sia in corso un trattamento dei suoi dati personali e, dunque, ha diritto di accesso alle informazioni che lo riguardano e di avere notizie su:
1.	finalità del trattamento (es.: gestione di una segnalazione); 
2.	categorie di dati personali; (es.: anagrafica, tipo di segnalazione)
3.	destinatari o le categorie di destinatari a cui i dati personali sono stati o saranno comunicati, in particolare se destinatari di Paesi terzi o organizzazioni internazionali; 
4.	quando possibile, il periodo di conservazione dei dati personali previsto oppure, se non è possibile, i criteri utilizzati per determinare tale periodo; 
5.	esistenza del diritto di chiedere la rettifica o la cancellazione dei dati personali o la limitazione del trattamento dei dati personali o di opporsi al loro trattamento; 
6.	diritto di proporre reclamo a un'autorità di controllo; 
7.	se i dati non sono raccolti direttamente dalla persona, tutte le informazioni disponibili sulla loro origine;
8.	esistenza di un processo decisionale automatizzato, compresa la profilazione e informazioni significative sulla logica utilizzata, nonché importanza e conseguenze previste di tale trattamento per la persona.  
Diritto di rettifica (articolo 16, GDPR)
La persona ha il diritto di ottenere la rettifica dei dati personali inesatti che lo riguardano senza ingiustificato ritardo. Tenuto conto delle finalità del trattamento, la persona ha il diritto di ottenere l'integrazione dei dati personali incompleti, anche fornendo una dichiarazione integrativa.
Diritto alla cancellazione («diritto all’oblio»; articolo 17, GDPR)
La persona ha il diritto di ottenere la cancellazione dei dati personali che lo riguardano e si ha l'obbligo di cancellare senza ingiustificato ritardo i suoi dati personali, per uno dei seguenti motivi:
1.	i dati personali non sono più necessari rispetto alle finalità per le quali sono stati raccolti o altrimenti trattati; 
2.	è revocato il consenso su cui si basa il trattamento e se non sussiste altro fondamento giuridico per il trattamento (es.: proprio legittimo interesse, adempimenti normativi o contrattuali);
3.	ci si oppone al trattamento per fini di marketing e profilazione e non sussiste alcun motivo legittimo prevalente per procedere al trattamento;
4.	i dati personali sono stati trattati illecitamente; 
5.	i dati personali devono essere cancellati per adempiere un obbligo legale previsto dal diritto dell'Unione o dello Stato membro cui è si è soggetti.
Diritto di limitazione di trattamento (articolo 18, GDPR)
La persona ha il diritto di ottenere la limitazione del trattamento dei suoi dati personali quando sussiste uno dei seguenti motivi:
1.	la persona contesta l'esattezza dei dati personali, per il periodo necessario che si ha per verificare l'esattezza di tali dati personali; 
2.	il trattamento è illecito e la persona si oppone alla cancellazione dei dati personali e chiede invece che ne sia limitato l'utilizzo;  
3.	benché non si abbia più bisogno dei dati ai fini del trattamento, i dati personali sono necessari alla persona per l'accertamento, l'esercizio o la difesa di un diritto in sede giudiziaria; 
4.	la persona si è opposta al trattamento se il trattamento è basato su propri legittimi interessi, in attesa della verifica in merito all'eventuale prevalenza dei propri motivi legittimi rispetto a quelli della persona.
Obbligo di notifica in caso di rettifica o cancellazione dei dati personali o limitazione del trattamento (articolo 19, GDPR)
La persona ha il diritto di richiedere che la rettifica o la cancellazione dei dati o limitazione del trattamento sia comunicata da ACTIONAID ad altri soggetti cui eventualmente i dati sono stati comunicati. ACTIONAID potrebbe non ottemperare alla richiesta, se i mezzi da impiegare sono sproporzionati rispetto al diritto alla riservatezza invocato dalla persona.
Diritto alla portabilità dei dati («data portability») (articolo 20, GDPR)
Questo diritto permette alla persona di ricevere in un formato strutturato, di uso comune e leggibile da dispositivo automatico i dati personali che lo riguardano forniti a un soggetto che sottopone i suoi dati a trattamento e ha il diritto di voler trasmettere tali dati a un soggetto per uso di quest’ultimo senza impedimenti da parte del soggetto cui li ha forniti. Questo diritto può essere esercitato nei seguenti casi:
1.	il trattamento è basato sul consenso o su di un contratto o su misure precontrattuali richieste dalla stessa persona e, contemporaneamente
2.	il trattamento sia svolto con mezzi automatizzati.
La persona ha il diritto di ottenere che i suoi dati siano trasferiti direttamente da un soggetto all’altro (da quello cui li ha conferiti a quello cui vuole siano trasmessi), se tecnicamente possibile.
Diritto di opposizione (articolo 21, GDPR)
La persona ha il diritto di opporsi al trattamento dei suoi dati per il perseguimento del legittimo interesse di ACTIONAID o di terzi, a condizione che non prevalgano gli interessi o i diritti e le libertà fondamentali della persona che richiedono la protezione dei dati personali, anche a fini di profilazione.
Se i dati personali sono trattati per finalità di marketing, la persona ha il diritto di opporsi in qualsiasi momento al trattamento dei dati personali che lo riguardano effettuato per tali finalità, compresa la profilazione nella misura in cui sia connessa a tale attività di marketing.
Processo decisionale automatizzato relativo alle persone fisiche, compresa la profilazione (articolo 22, GDPR)
La persona ha il diritto di non essere sottoposto a una decisione basata unicamente sul trattamento automatizzato, compresa la profilazione, che produca effetti giuridici che la riguardano o che incida in modo analogo significativamente sulla sua persona. In particolare, ha il diritto di opporsi alla profilazione cui è sottoposto attraverso processi automatizzati.
Non si può esercitare questo diritto se la decisione:
1.	è necessaria per la conclusione o l'esecuzione di un contratto;
2.	è autorizzata dal diritto dell'Unione o dello Stato membro cui si è soggetti, che precisa anche misure adeguate a tutela dei diritti, delle libertà e dei legittimi interessi della persona; 
3.	si basa sul consenso esplicito.
La persona ha il diritto di esprimere la propria opinione e di contestare la decisione di ACTIONAID. Attualmente, ACTIONAID non effettua alcuna attività di profilazione.
Tempi di risposta
Come stabilito dal GDPR, ACTIONAID risponderà alla persona entro un mese dalla richiesta, a meno che si debbano mettere in atto procedure complesse (o le richieste siano numerose) che non permettono di rispettare questo tempo. È ammesso il riscontro completo entro tre mesi dalla richiesta, ma siamo obbligati a darvene notizia, comunque, entro un mese dalla richiesta originariamente trasmessa (art. 12, comma 3, GDPR).

## Reclamo all’Autorità di Controllo

L’interessato ha il diritto di rivolgersi all’Autorità di Controllo per far valere i propri diritti. 
Per l’Italia è il Garante per la Protezione dei Dati Personali, Piazza Venezia 11, 00187 Roma (RM) – www.garanteprivacy.it, a cui il reclamo può essere inviato all’indirizzo protocollo@pec.gpdp.it, usando il modello (https://www.garanteprivacy.it/web/guest/home/docweb/-/docweb-display/docweb/4535524&zx=e0yn0riezmmw) messo a disposizione dall’autorità o in forma libera.

## Che cosa sono i cookies e come sono utilizzati da ACTIONAID 

I cookies sono informazioni salvate sul disco fisso del Vostro PC e che sono inviate dal Vostro browser a un Web server e che si riferiscono al Vostro utilizzo della rete. Di conseguenza, permettono di conoscere i servizi, i siti frequentati e le opzioni che, navigando in rete, sono state manifestate.
Queste informazioni non sono, quindi, fornite spontaneamente e direttamente, ma lasciano traccia. I dati rilevati attraverso i cookies saranno utilizzati per esigenze di carattere tecnico, al fine di garantire un più agevole, immediato e rapido accesso al sito e ai suoi servizi e una navigazione facilitata al singolo utente. 
Potranno essere utilizzati, previo consenso dell’utente, anche cookie di profilazione, per creare profili dell’utente in base alle sezioni del sito o alle azioni compiute dall’utente medesimo su questo sito o navigando in rete.
L’uso di c.d. cookies di sessione (che non sono memorizzati in modo persistente sul computer dell’utente e sono automaticamente eliminati con la chiusura del browser) è strettamente limitato alla trasmissione d’identificativi di sessione (costituiti da numeri casuali generati dal server) necessari per consentire l’esplorazione sicura ed efficiente del sito. I c.d. cookies di sessione che sono utilizzati in questo sito evitano il ricorso ad altre tecniche informatiche potenzialmente pregiudizievoli per la riservatezza della navigazione degli utenti e non consentono l’acquisizione di dati personali identificativi dell’utente. Viceversa, i cookies di profilazione permettono di conoscere la navigazione in rete dell’utente e rilevare i suoi interessi, le esigenze espresse e preferenze e consentono poi di creare campagne pubblicitarie o creare profili per mirare meglio, in modo personalizzato, le comunicazioni promozionali, istituzionali e di sensibilizzazione. In ogni caso, è possibile configurare il browser in modo che si sia avvisati nel momento in cui è ricevuto un cookie e decidere quindi se accettarlo.
Per conoscere la nostra politica sui cookies e le politiche cookies di terze parti, invitiamo a leggere le informazioni estese cliccando QUI. 

## Dati di navigazione

I sistemi informatici e le procedure software preposte al funzionamento di questo sito acquisiscono, nel corso del loro normale esercizio, alcuni dati personali la cui trasmissione è implicita nell’uso dei protocolli di comunicazione di Internet. Si tratta di informazioni che non sono raccolte per essere associate a utenti identificati, ma che per loro stessa natura potrebbero, attraverso elaborazioni e associazioni con dati detenuti da terzi, permettere di identificare gli utenti medesimi. In questa categoria di dati rientrano gli indirizzi IP o i nomi a dominio dei computer utilizzati dagli utenti che si connettono al sito, gli indirizzi in notazione URI (Uniform Resource Identifier) delle risorse richieste, l’orario della richiesta, il metodo utilizzato nel sottoporre la richiesta al server, la dimensione del file ottenuto in risposta, il codice numerico indicante lo stato della risposta data dal server (buon fine, errore o simili) e altri parametri relativi al sistema operativo e all’ambiente informatico dell’utente. Questi dati sono usati soltanto per ricavare informazioni statistiche anonime sull’uso del sito e per controllarne il corretto funzionamento e sono cancellati immediatamente dopo l’elaborazione. I dati potrebbero essere utilizzati per l’accertamento di responsabilità in caso di ipotetici reati informatici ai danni del sito.

## La sicurezza dei Vostri dati personali

ACTIONAID adotta idonee e preventive misure di sicurezza atte a salvaguardare la riservatezza, l'integrità, la completezza, la disponibilità dei Vostri dati personali. Così come stabilito dai disposti normativi che disciplinano la sicurezza dei dati personali, sono messi a punto accorgimenti tecnici, logistici e organizzativi che hanno per obiettivo la prevenzione di danni, perdite anche accidentali, alterazioni, utilizzo improprio e non autorizzato dei dati che Vi riguardano.
In particolare, ACTIONAID ha messo in atto misure tecniche e organizzative miranti a garantire un livello di sicurezza adeguato al rischio che potrebbe inficiare i diritti e le libertà delle persone, ivi compresa la riservatezza e la confidenzialità delle informazioni che le riguardano. ACTIONAID adotta criteri di sicurezza che comprendono, tra gli altri:
1.	la «pseudonimizzazione» (art. 4, comma 5, GDPR: «il trattamento dei dati personali in modo tale che i dati personali non possano più essere attribuiti a un interessato specifico senza l'utilizzo di informazioni aggiuntive, a condizione che tali informazioni aggiuntive siano conservate separatamente e soggette a misure tecniche e organizzative intese a garantire che tali dati personali non siano attribuiti a una persona fisica identificata o identificabile») e/o la cifratura dei dati;
2.	sistemi che permanentemente salvaguardano la riservatezza, l'integrità, la disponibilità e la resilienza dei sistemi e dei servizi di trattamento;
3.	sistemi atti a ripristinare tempestivamente la disponibilità e l'accesso dei dati personali in caso di incidente fisico o tecnico;
4.	procedure per testare, verificare e valutare regolarmente l'efficacia delle misure tecniche e organizzative al fine di garantire la sicurezza del trattamento.
Analoghe misure preventive di sicurezza sono adottate dai soggetti terzi (responsabili del trattamento) cui abbiamo affidato operazioni di trattamento dei Vostri dati per nostro conto.
D'altro canto, ACTIONAID non si ritiene responsabile circa le informazioni non veritiere inviate direttamente dall'utente (esempio: correttezza di dati anagrafici), così come delle informazioni che lo riguardano e che sono state fornite da un soggetto terzo, anche fraudolentemente.





